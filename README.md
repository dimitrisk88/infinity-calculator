# infinity-calculator


(+) addition
(-) subtraction
(*) multiplication
(/) division
(r) root	(before the symbol 'r' is the power of the root and after the symbol is the number to be rooted)
(^) exponent
(!) factorial
(:) combinations n:k

You can use parentheses and variables.
Sorry for lack of translation :(


Στην αρχική οθόνη του προγράμματος μπορείτε να γράψετε την αριθμητική παράσταση που θέλετε να υπολογιστεί. Η αριθμητική παράσταση μπορεί να περιέχει παρενθέσεις και σύμβολα για τις πράξεις που υποστηρίζονται:
(+) πρόσθεση
(-) αφαίρεση
(*) πολλαπλασιασμός
(/) διαίρεση
(r) ρίζα	(πριν το σύμβολο 'r' γράφεται η δύναμη της ρίζας και μετά το σύμβολο, το υπόριζο)
(^) δύναμη
(!) παραγοντικό
(:) combinations n:k

Το πρόγραμμα δε θα δεχτεί σαν input κάτι που θα ήταν λάθος συντακτικά, οπότε ακόμα κι αν αυτό πατηθεί (πχ δύο υποδιαστολές σε έναν αριθμό ή να κλείνουν περισσότερες παρενθέσεις απ' όσες έχουν ανοίξει), δε θα εμφανιστεί στην οθόνη. Το σύμβολο πολλαπλασιασμού μπορεί να παραληφθεί κανονικά, στις περιπτώσεις που συνηθίζεται(πχ 5(3+4)). Στο τέλος της παράστασης, δίνεται ο χαρακτήρας ίσον (=) (ή πιέζεται το πλήκτρο enter) για να υπολογιστεί το αποτέλεσμα.

Την ώρα που δίνεται η αριθμητική παράσταση, μπορεί να δωθεί ο χαρακτήρας backslash (\) για την είσοδο στο menu. Από το menu μπορείτε να διαχειριστείτε τις αριθμητικές μεταβλητές του προγράμματος ή να μπείτε στο menu ρυθμίσεων.

Το πρόγραμμα υποστηρίζει την αποθήκευση αριθμών σε μεταβλητές που χαρακτηρίζονται από έναν χαρακτήρα (case sensitive και δεν μπορεί να γίνει χρήση του r, γιατί είναι πιασμένο για την πράξη της ρίζας). Η εντολή "as x" θα αποθηκεύσει έναν αριθμό στη μεταβλητή με όνομα x. Ο αριθμός που θα αποθηκευτεί εξαρτάται από το τι είχε γραφτεί τελευταίο στην αρχική οθόνη του προγράμματος πριν πατηθεί το backslash (\):
Αν δεν είχε γραφτεί τίποτα ή αν ο τελευταίος χαρακτήρας ήταν κάποιος τελεστής ή παρένθεση, τότε θα αποθηκευτεί το τελευταίο αποτέλεσμα που είχε υπολογιστεί.
Αν ήταν αριθμός, τότε ο τελευταίος αριθμός που είχε γραφτεί θα αποθηκευτεί με αυτό το όνομα.

Με τις εντολές pr και del μπορείτε να δείτε τον αριθμό που περιέχουν οι αποθηκευμένες μεταβλητές και να τις διαγράψετε. Αν πατήσετε enter έχοντας δώσει λάθος εντολή ή εντολή που αφορά μεταβλητή η οποία δεν υπάρχει, τότε το πρόγραμμα απλά επιστρέφει στην αρχική οθόνη και συνεχίζετε να γράφετε την αριθμητική παράσταση από εκεί που είχατε μείνει.

Με την εντολή "set" μπαίνετε στο menu ρυθμίσεων. Εκεί θα δείτε 10 επιλογές, που η καθεμία ξεκινάει με έναν αριθμό. Αν πατηθεί αυτός ο αριθμός, τότε μπορείτε να αλλάξετε την αντίστοιχη επιλογή.
1) Το πλήθος των ψηφίων που θα τυπώνονται χωρίς να παρεμβάλεται ο διαχωριστικός χαρακτήρας. Οι τιμές 0 και 8 κάνουν πιο γρήγορη την εκτύπωση.
2) Αν τσεκαριστεί, τότε η ομαδοποίηση των ψηφίων θα γίνεται και στα δεκαδικά.
3) Αν τσεκαριστεί, η αριθμητική παράσταση που θα δωθεί σαν είσοδος, καθώς και το αποτέλεσμα, θα αποθηκευτούν σε ένα αρχείο.
4) Αν τσεκαριστεί, το αποτέλεσμα θα εκτυπωθεί στην οθόνη μόλις υπολογιστεί.
5) Κάθε φορά που αλλάζει η τιμή του, αλλάζει η λειτουργία των χαρακτήρων κόμμα (,) και τελεία (.) ανάμεσα σε διαχωριστικός χαρακτήρας και χαρακτήρας υποδιαστολής.
6) Αφού πατηθεί, περιμένει να δωθεί το όνομα του αρχείου στο οποίο θα αποθηκεύονται τα αποτελέσματα.
7) Επειδή πράξεις όπως η διαίρεση και η ρίζα μπορεί να βγάλουν άπειρα ψηφία, αυτό το πεδίο υπάρχει για να τα περιορίσουμε.
8) Αν τσεκαριστεί, ο παραπάνω περιορισμός θα ισχύει για όλες τις πράξεις.
9) Αλλάζει τον αριθμό των νημάτων που θα χρησιμοποιηθούν, που δείχνει το πόσοι πυρήνες μπορούν να χρησιμοποιηθούν. Στην τιμή 0 αφήνει τον υπολογιστή να χρησιμοποιήσει τόσα νήματα, όσοι και οι πυρήνες του επεξεργαστή.
0) Με το 0 απλά αποθηκεύονται οι ρυθμίσεις και μπορείτε να συνεχίσετε το γράψιμο της αριθμητικής παράστασης που θέλετε να υπολογιστεί.
